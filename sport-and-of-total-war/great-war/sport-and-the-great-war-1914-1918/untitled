<h3>Спорт і Друга світова війна</h3>

<div class='colomns'>
		<div id="index-carousel" class="text_carousel slide">
            <div class="carousel-inner">
              <div class="active item">
              <img src="/sport-and-of-total-war/second-world-war/sport-and-the-second-world-war/img-4.jpg" alt="img" title=""/>
              <p class="big-title">
              </div>            
            </div>
		</div>
	<p>Для Львова, як і для усієї Польщі, ІІ світова війна розпочалася у вересні 1939 року. Захопивши Львів, радянська влада розпочала трансформацію усіх сфер життя. Зокрема і спорт був проголошений важливим чинником будівництва нового соціалістичного суспільства. Національні спортивні клуби було розпущено, замість них створювалися товариства при установах та підприємствах, куди входили і поляки, і євреї, і українці. В нових клубах переважали польські спортсмени, яких було найбільше і які мали багато професійного досвіду.</p>
	<p>З приходом німців у 1941 році, національний чинник став визначальним для місцевого спорту. Для євреїв участь у спортивному житті стала неможливою з огляду на політику, спрямовану спершу на виокремлення та ізоляцію, а згодом на тотальне винищення. Окупаційна влада навмисно загострювала протистояння поляків та українців, надаючи перевагу останнім. Така сприятлива для українського спорту ситуація, з одного боку, демонструвала політичну прихильність до українців, а з іншого – створювала додаткове дозвілля для солдат німецької армії.</p>
	
	<h4>Війна – зміна сил та можливостей</h4>

		<div id="index-carousel" class="text_carousel slide">
            <div class="carousel-inner">
              	<div class="active item">
              	<img src="/sport-and-of-total-war/second-world-war/sport-and-the-second-world-war/img-3.jpg" alt="img" title="Хокеїсти «України» на тренуваннях у Криниці, 1944 рік"/>
                <p class="big-title">Хокеїсти «України» на тренуваннях у Криниці, 1944 рік</p>
              	</div>            
            </div>
		</div>

	<p>Під час німецької окупації у Галичині для українського спорту з’явилися нові можливості, яких не було раніше. Позбувшись завдяки німцям обмежень з боку поляків, українці в 1943 році вперше змогли організувати свій власний чемпіонат на першість краю. Восени 1943 року титул чемпіона Галичини здобув стрийський клуб «Скала». Наступні змагання у 1944 році перервалися через наближення лінії фронту.</p>
	<p>З німецькою окупацією пов’язаний один з небагатьох міжнародних успіхів українських хокеїстів. В січні 1942 року львівську хокейну команду «Україна» запросили на турнір у Кракові. Суперниками українців були німці, поляки та чехи. Львів’янам вдалося впевнено перемогти в усіх поєдинках і стати переможцями турніру. Гравець «України» Любомир Цимбалистий згодом розповідав:</p>
	<p>«Несподівано для себе ми виявилися найсильнішими. До цього нам забороняли поляки та росіяни виїздити за кордон, грати й підвищувати нашу майстерність у міжнародних змаганнях. (...) Ми не те що не сподівалися - ми цього просто не очікували».</p>
	
	<h4>«Матч смерті» – міф та реальність</h4>
	
	<div id="index-carousel" class="text_carousel slide">
            <div class="carousel-inner">
              <div class="active item">
                <img src="/sport-and-of-total-war/second-world-war/sport-and-the-second-world-war/img-1.jpg" alt="img" title="Оголошення про проведення матчу між командами «Старт» та «Флакельф»"/>
                <p class="big-title">Оголошення про проведення матчу між командами «Старт» та «Флакельф»</p>           
              </div>         
              <div class="item">
              <img src="/sport-and-of-total-war/second-world-war/sport-and-the-second-world-war/img-2.jpg" alt="img" title="Фото команд «Старт» та «Флакельф», зроблене після матчу."/>
                <p class="big-title">Фото команд «Старт» та «Флакельф», зроблене після матчу.</p>
              </div>            
            </div>
            <a class="carousel-control left" href="#index-carousel" data-slide="prev">&lsaquo;</a>
            <a class="carousel-control right" href="#index-carousel" data-slide="next">&rsaquo;</a>
          </div>
	</div>
	<p>Образ спорту як «поля битви» творився вже після війни, насамперед з ідеологічних та пропагандистських міркувань. Найвідомішим прикладом такого повоєнного творення історії є легенда про футбольний «матч смерті» між київським «Динамо» та командою Люфтваффе в окупованому Києві у серпні 1942 року.</p>
	<p>Згідно з розтиражованою після війни оповіді, окупанти зібрали «динамівців» і змусили грати з командою німецьких льотчиків, наказавши в жодному випадку не вигравати поєдинок. За непослух було пообіцяно розстріл. Попри погрозу, радянські гравці таки перемогли, за що їх згодом розстріляли у Бабиному Яру. Для багатьох цей міф залишається реальним фактом з історії Другої світової війни.</p>
	<p>Як вказують сьогодні дослідники, легенда про «матч смерті» базується на реальних подіях, однак лише частково. 9 серпня команда працівників хлібзаводу «Старт», сформована переважно з колишніх «динамівців», справді вийшла на поле стадіону «Зеніт» і зіграла з німецькою аматорською командою «Флакельф». Кияни тоді таки перемогли – з рахунком 5:3. Але цей матч якимось особливим назвати важко. Колишні «динамівці» неодноразово грали з німцями в окупованому Києві й у більшості матчів вигравали без жодних наслідків. Четверо гравців «Динамо» справді розстріляли, проте вже згодом і з інших причин, які науковці ще уточнюють.</p>

	
</div>


















    <div id="index-carousel" class="text_carousel slide">
           <div class="carousel-inner">

              <div class="active item">
              <img src="/sport-and-of-total-war/second-world-war/sport-and-the-second-world-war/img-3.jpg" alt="img" title="Players from the hockey team "Ukraina" training in Krynytsia, 1944"/>
                <p class="big-title">Players from the hockey team "Ukraina" training in Krynytsia, 1944</p>
              </div>                
                <div class="item">
                <img src="/sport-and-of-total-war/second-world-war/sport-and-the-second-world-war/img-2.jpg" alt="img" title="Photograph of the teams  taken after the match"/>
                  <p class="big-title">Photograph of the teams "Start" and "Flakelf" taken after the match</p>
                </div>     
            </div>
            <a class="carousel-control left" href="#index-carousel" data-slide="prev">&lsaquo;</a>
            <a class="carousel-control right" href="#index-carousel" data-slide="next">&rsaquo;</a>
          </div>
    </div>

























