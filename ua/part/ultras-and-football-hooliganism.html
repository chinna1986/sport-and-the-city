<!DOCTYPE html>
<html lang="ua">
  <head>
    <meta charset="utf-8">
    <link rel="shortcut icon" href="/img/favicon/favicon-default.ico" />
    <meta http-equiv="X-UA-Compatible" content="IE=edge,chrome=1">
    <meta name="viewport" content="width=device-width">
    <meta content='width=device-width, initial-scale=1.0, maximum-scale=1.0, user-scalable=0' name='viewport' />
    <title>«Ультрас» і «футбольне хуліганство» | Sport and the City</title>

    <!-- Shims: IE6-8 support of HTML5 elements -->
    <!--[if lt IE 9]><script async src="http://html5shim.googlecode.com/svn/trunk/html5.js"></script><![endif]-->

    <link  rel="stylesheet" href="/css/default.css" />
  </head>
  <body>
    <div class="background"></div>

    <!-- Main Article content -->
    <div class="article-scroll">
      <div id="#article-container" class="article-container">
        <article>
          <figure>
  <ul class="rslides todo-init-rslides" data-auto="false">
    <li><img src="/img/part/ultras-and-football-hooliganism/img-1.jpg" alt="img" title=""/></li>
    <li><img src="/img/part/ultras-and-football-hooliganism/img-2.jpg" alt="img" title=""/></li>
  </ul>
</figure>



  <h3>«Ультрас» і «футбольне хуліганство»</h3>

  <p>Футбол – найпопулярніший і найбільш видовищний вид спорту на планеті. Футбольне вболівання також пов’язане з культурою ультрас та футбольним хуліганством. Це різні за своєю суттю явища, але вони піддаються взаємному впливу. Ультрас та футбольне хуліганство – явища поширені у всьому світі, але їх початки виходять з Європи.</p>
  <p>Культура ультрас прийшла з Італії. Вперше термін «ультрас» було вжито 1969 року в назвах організованих груп вболівальників клубу «Sampdoria», які назвали себе «Ultras Tito Cucchiaroni», та команди «Torino» – «Ultras Granata». З того часу рух «ультрас» – це особливий стиль вболівання зі скандуванням, фаєрами, банерами та флеш-мобом. Культура ультрас перетворила емоційне споглядальництво за грою в масовий організований процес підтримки команди. Ультрас гуртує найактивніших фанатів. Завдяки членським внескам «ультраси» готують банери, атрибутику, їздять разом на гостьові матчі.</p>
  <p>Перший випадок масштабної сутички фанів, названої «футбольним хуліганством», був зафіксований в Англії між вболівальниками двох ліверпульських команд – ФК «Евертон» та «Ліверпуль» в сезоні 1955-1956 років. Футбольному хуліганству притаманний радикалізм та насильство. Він може надихатися крайніми лівими чи правими ідеями, часто його пов’язують з расизмом. Футбольні хулігани виявляють вірність своїй команді у бійках – «махачах» – за участю вболівальників команд-суперниць.</p>
  <p>«Ультраси»  відмежовуються від футбольного хуліганства, хоча інколи між цими явищами важко провести межу. Тому деякі країни, зокрема Англія, вбачають в ультрас загрозу для безпеки на стадіонах і прийняли жорсткі законодавчі обмеження: заборонено приносити на стадіон великі банери, прапори і піротехніку, не можна стояти під час матчу.</p>

  <h4>Ліві і праві «ультраси» в Україні</h4>
  <figure class="second">
    <ul class="rslides todo-init-rslides" data-auto="false">
      <li><img src="/img/part/ultras-and-football-hooliganism/img-3.jpg" alt="img" title=""/></li>
      <li><img src="/img/part/ultras-and-football-hooliganism/img-4.jpg" alt="img" title=""/></li>
    </ul>
  </figure>
  <p>В Україні культура ультрас поширилась у 2000-их роках. Її пов’язують з правими та націоналістичними поглядами вболівальників. Частково це правда, адже націоналістичними можна вважати настрої ультрас каталонської «Барселони», які виступають за автономію та незалежність Каталонії від Іспанії, львівських «Карпат», які використовують прапор УПА чи зображення Степана Бандери, та ультрас київського «Динамо» – із зображенням Святослава Хороброго. Але є й ліві «ультраси», як-от італійські вболівальники «Ліворно», на плакатах яких можна побачити Сталіна і написи російською та портрети Че Ґевари. В Україні лівими є ультрас київського «Арсеналу».</p>
  <p>Найчисельнішими групами ультрас є вболівальники «Динамо» (Київ), «Дніпра» (Дніпропетровськ), «Карпат» (Львів), «Металіста» (Харків) і «Шахтаря» (Донецьк). Фани «Динамо», «Дніпра» та «Карпат» для підтримки своїх інтересів утворили так звану «коаліцію» («тріаду»).</p>
  <p>«Ультраси» виступають проти «алкоспонсорства» у футболі – залучення виробників алкоголю у ролі партнерів ігор – та перетворення футболу у комерційний продукт, а також засуджують перепродаж клубів і купівлю легіонерів, підтримуючи локальний дух клубів.</p>
  
  <h4>«Футбольний закон» в Україні: цензура чи забезпечення громадського порядку ?</h4>
  <p>У березні 2011 року було затверджено законопроект «Про внесення змін до деяких законодавчих актів (щодо забезпечення громадського порядку та безпеки до, під час та після проведення футбольних матчів)». Такий законопроект викликав загальні протести ультрас.</p>
  <p>Проект закону розширює повноваження МВС України на футбольних матчах, забороняє демонстрацію «плакатів, банерів, прапорів, штандартів, у тому числі політичного характеру, та інших носіїв, що зачіпають честь і гідність офіційних осіб». Його можна трактувати також як введення цензури, щоб унеможливити будь-яку критику на адресу влади та чиновників. Окрім того заборонено «переміщення між секторами спортивної споруди, що загрожують громадському порядку», що робить неможливим великі перформенси, адже під час розтягування полотна фани повинні пересуватися між секторами, щоб контролювати процес. Документ також передбачає створення Національної футбольної інформаційної бази даних (НФІБД), що входитиме до складу МВС України. Вона міститиме інформацію про всіх, хто порушив «громадський порядок та громадську безпеку». Цим особам буде заборонено відвідувати міста і стадіони, де відбуваються футбольні матчі.</p>



        </article>
      </div>
    </div>

    <!-- Scripts -->
    <script defer="defer"  src="/js/vendor/jquery-2.0.0.js"></script><script defer="defer"  src="/js/vendor/jquery.nicescroll.js"></script><script defer="defer"  src="/js/vendor/bootstrap-modal.js"></script><script defer="defer"  src="/js/vendor/bootstrap-modalmanager.js"></script><script defer="defer"  src="/js/vendor/ResponsiveSlides.js"></script><script defer="defer"  src="/js/vendor/history.js"></script><script defer="defer"  src="/js/lib/util.js"></script><script defer="defer"  src="/js/lib/resizer.js"></script><script defer="defer"  src="/js/lib/scroller.js"></script><script defer="defer"  src="/js/lib/nav.js"></script><script defer="defer"  src="/js/app.js"></script>
  </body>
</html>
