<!DOCTYPE html>
<html lang="ua">
  <head>
    <meta charset="utf-8">
    <link rel="shortcut icon" href="/img/favicon/favicon-default.ico" />
    <meta http-equiv="X-UA-Compatible" content="IE=edge,chrome=1">
    <meta name="viewport" content="width=device-width">
    <meta content='width=device-width, initial-scale=1.0, maximum-scale=1.0, user-scalable=0' name='viewport' />
    <title>Хто є хто в радянському спорті: система спортивних товариств | Sport and the City</title>

    <!-- Shims: IE6-8 support of HTML5 elements -->
    <!--[if lt IE 9]><script async src="http://html5shim.googlecode.com/svn/trunk/html5.js"></script><![endif]-->

    <link  rel="stylesheet" href="/css/default.css" />
  </head>
  <body>
    <div class="background"></div>

    <!-- Main Article content -->
    <div class="article-scroll">
      <div id="#article-container" class="article-container">
        <article>
          

<figure>
    <ul id="about-slide" class="rslides todo-init-rslides">
      <li>
        <img src="/img/part/the-system-of-sports-associations/img-2.jpg" alt="img" title="Одне з відомчих спортивних товариств – «Локомотив». Команда Львівської залізниці – учасник першості Радянського Союзу з настільного тенісу. 1952 рік"/>
        <figcaption>Одне з відомчих спортивних товариств – «Локомотив». Команда Львівської залізниці – учасник першості Радянського Союзу з настільного тенісу. 1952 рік</figcaption>
      </li>
      <li>
        <img src="/img/part/the-system-of-sports-associations/img-1.jpg" alt="img" title="Першість Добровільного спортивного товариства «Локомотив» з важкої атлетики. 1950 рік"/>
        <figcaption>Першість Добровільного спортивного товариства «Локомотив» з важкої атлетики. 1950 рік</figcaption>
      </li>
    </ul>
  </figure>
  
  <h3>Хто є хто в радянському спорті: система спортивних товариств</h3>

  <p>В радянський час життя без втручання та регулювання держави й партії було практично неможливе. Сфера спорту існувала у тісному переплетенні з політикою та ідеологією. Курс на індустріалізацію, закладений у сталінські часи, став поштовхом до створення специфічної системи спортивних товариств на базі промислового виробництва, освітніх установ та державних відомств.</p>
  <p>Політизація спорту виявлялась не тільки в тому, що при спортивних командах номінально існували комсомольські організації, а кожна команда мала свого «політичного керівника» – гравця, який відповідав за підтримання комуністичних ідеалів. У Радянському Союзі не існувало офіційних спортивних товариств, які не були б прикріплені до певного відомства чи галузі промисловості. Назви цих товариств, на базі яких діяли команди з різних видів спорту, від футболу й хокею до гімнастики, говорять самі про себе.</p>
  <p>Загальна система спортивних клубів СРСР, закладена в 1930-тих роках, діяла на всій території країни і поширювалася від центру до периферії.</p>
  <p>Тим-то радянські республіки мали відповідні клуби з такими самими назвами, як, скажімо, «Динамо» в Києві, Тбілісі, Москві. Хоча існували й назви, які мали більш локальне навантаження, наприклад, «Карпати», «Дніпро», «Арарат», але вони були радше винятком.</p>
  <p>У 1960-х роках відбулася реорганізація системи спортивних товариств. Всі вони були об’єднані в шість клубів «Буревісник», «Трудові резерви», «Водник», «Локомотив», «Спартак» і «Зеніт». Пізніше в 1987 році після наступної реорганізації кожна республіка СРСР мала по два спортивних клуби, які об’єднували промисловість і сільське господарство. Для УРСР це були «Авангард» і «Колос». «Динамо» і «СКА» зберегли за собою особливий статус і не входили в загальний список добровільних спортивних товариств.</p>
  <p>Така схема мала свій відповідник і в соціалістичному блоці: «Вашаш» (Угорщина), «Ґурнік» (Польща), «Спарта» (Чехословаччина), «Форвертс» (НДР), «Партизан» (Югославія). Проте це не було наскрізною системою.</p>
  <h4></h4>
    <p>Спортивний клуб «Динамо» – існував за підтримки Наркомату внутрішніх справ (НКВД)<br/>
 «Спартак» – належав до «Промкооперації» легкої, харчової промисловості, торгівлі та охорони здоров’я<br/>
«Локомотив» – представляв профспілку робітників залізничного транспорту<br/>
«Торпедо» і «Зеніт» – представляли машинобудівну промисловість <br/>
«Авангард» — спортивне товариство профспілок будівельної галузі<br/>
«СКА» – Спортивний Клуб Армії<br/>
 «Крылья Советов» – клуб представляв авіапромисловість <br/>
«Сільмаш» – спортивні клуби галузей сільського господарства<br/>
«Енергетик», «Нафтовик», «Шахтар»<br/>
«Трудові резерви» – об’єднували ПТУ<br/>
«Буревісник» – клуб наукових інституцій та вищих навчальних закладів.</p>



        </article>
      </div>
    </div>

    <!-- Scripts -->
    <script defer="defer"  src="/js/vendor/jquery-2.0.0.js"></script><script defer="defer"  src="/js/vendor/jquery.nicescroll.js"></script><script defer="defer"  src="/js/vendor/bootstrap-modal.js"></script><script defer="defer"  src="/js/vendor/bootstrap-modalmanager.js"></script><script defer="defer"  src="/js/vendor/ResponsiveSlides.js"></script><script defer="defer"  src="/js/vendor/history.js"></script><script defer="defer"  src="/js/lib/util.js"></script><script defer="defer"  src="/js/lib/resizer.js"></script><script defer="defer"  src="/js/lib/scroller.js"></script><script defer="defer"  src="/js/lib/nav.js"></script><script defer="defer"  src="/js/app.js"></script>
  </body>
</html>
