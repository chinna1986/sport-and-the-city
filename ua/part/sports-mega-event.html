<!DOCTYPE html>
<html lang="ua">
  <head>
    <meta charset="utf-8">
    <link rel="shortcut icon" href="/img/favicon/favicon-default.ico" />
    <meta http-equiv="X-UA-Compatible" content="IE=edge,chrome=1">
    <meta name="viewport" content="width=device-width">
    <meta content='width=device-width, initial-scale=1.0, maximum-scale=1.0, user-scalable=0' name='viewport' />
    <title>Спортивна мегаподія | Sport and the City</title>

    <!-- Shims: IE6-8 support of HTML5 elements -->
    <!--[if lt IE 9]><script async src="http://html5shim.googlecode.com/svn/trunk/html5.js"></script><![endif]-->

    <link  rel="stylesheet" href="/css/default.css" />
  </head>
  <body>
    <div class="background"></div>

    <!-- Main Article content -->
    <div class="article-scroll">
      <div id="#article-container" class="article-container">
        <article>
          

  <h3>Спортивна мегаподія</h3>

  <figure>
    <img src="/img/part/sports-mega-event/img-1.jpg" alt="img" title=""/>
  </figure>
  <p>Спортивні події світового масштабу, як-от Олімпійські ігри, світовий та європейський чемпіонати з футболу, є основними мегаподіями сучасності. Завдяки трансляціям твориться глобальна спільнота співглядачів, а країни, в яких вони проводяться, опиняються в центрі уваги світової громадськості. У 2006 році трансляцію фіналу Світового чемпіонату з футболу в Німеччині одночасно дивилося 2 мільярди глядачів, що складає майже третину всього населення Землі.</p>
  <p>Олімпійські ігри в Пекіні 2008 року стали першими, які напряму транслювались і в Інтернет-мережі. Статус господаря турніру є визнанням країни світовою спільнотою. Саме тому, а також з надією на економічні та соціальні вигоди, країни змагаються за право приймати мегаподії.</p>
  <p>Комфортні стадіони, сучасне обладнання для зйомки, обговорення в пресі, телебачення, Інтернет – все це наблизило спортивне видовище до аудиторії. Витрати телебачення, аби забезпечити глядачів видовищем, зростають. Наприклад, права трансляції Олімпійських ігор з 1996 по 2008 рік коштували американській телевізійній мережі NBC 4 мільярди доларів.</p>

  <h4>Що означає бути господарем спортивної мегаподії?</h4>

  <figure class="second">
  <img src="/img/part/sports-mega-event/img-2.jpg" alt="img" title=""/>
  </figure>
  <p>Країни, що приймають міжнародні чемпіонати є лише платформою для проведення цих подій. Влада цих держав підписує низку правничо-фінансових угод, які оберігають економічні інтереси організаторів. Кожного разу умови змінюються, оскільки є результатом переговорів двох сторін – країни-господаря та організаторів.</p>
  <p>У випадку ЄВРО-2012 Україна та Польща підписали з УЄФА домовленості, які змінюють на час проведення турніру податкове право, право інтелектуальної власності, телевізійні та рекламні права. УЄФА є організацією, що підтримує принцип монополії. Тим-то вона є єдиним власником прав на символіку турніру та його трансляцію, які продає компаніям-партнерам. Попри те, що УЄФА декларативно є неприбутковою організацією, очікується, що її доходи від проведення турніру сягнуть 116 мільйонів євро. В Україні ці кошти не оподатковуватимуться і лише частково оподатковуватимуться в Польщі. Такий стан речей обмежує використання мегаподії задля економічної вигоди міста, держави та місцевих підприємців. Роль господаря багато у чому зводиться до надання послуг гостинності та забезпечення порядку.</p>

  <h4>Можливості проти ризику</h4>

  <p>Неефективна організація процесу підготовки з боку влади може мати негативні наслідки, аж до економічної кризи. Так було у Греції, яка приймала Олімпійські ігри 2004 року. Нераціональне використання кредитів Євросоюзу у підготовці до події вказують як один з факторів економічної кризи, з якою тепер доводиться боротись країні. Невдала політика щодо розміщення спортивної інфраструктури призвела до того, що олімпійські об’єкти великою мірою пустують. Яскравим прикладом є Олімпійське містечко, де проживали атлети і яке після закінчення ігор мало перетворитись на елітний район з повноцінною соціальною інфраструктурою: школами, магазинами і т.д. Проте цього не сталось. Ефективна ж організація може мати позитивний довгостроковий ефект приваблення туристів, як було у випадку Олімпіади 1992 року у Барселоні, що вивело її в число найбільш відвідуваних міст світу.</p>

  <h4>«Монопольна реклама»</h4>
  <p>Рекламна пропозиція УЄФА ділиться на тематичні ніші, кожна з яких зарезервована для однієї з компаній – партнерів УЄФА. Основними з них є «Adidas» в індустрії спортивного одягу, «McDonald’s» – громадському харчуванні, «Coca-Cola» – охолоджувальних напоїв, «Castrol» – автомобільних мастил, Hyundai – автомобілів і т.д. Продукція конкурентів цих компаній не рекламується в контексті ЄВРО-2012. Отож компанії, що не є партнерами УЄФА, фактично позбавлені будь-якої можливості отримання додаткового прибутку від події. Таке обмеження ринкової конкуренції є негативним фактором, особливо для місцевого бізнесу. Наприклад, місцеві марки пива позбавлені права реклами, адже цю нішу УЄФА зарезервувала лише для пивного дому «Carlsberg».</p>
  


        </article>
      </div>
    </div>

    <!-- Scripts -->
    <script defer="defer"  src="/js/vendor/jquery-2.0.0.js"></script><script defer="defer"  src="/js/vendor/jquery.nicescroll.js"></script><script defer="defer"  src="/js/vendor/bootstrap-modal.js"></script><script defer="defer"  src="/js/vendor/bootstrap-modalmanager.js"></script><script defer="defer"  src="/js/vendor/ResponsiveSlides.js"></script><script defer="defer"  src="/js/vendor/history.js"></script><script defer="defer"  src="/js/lib/util.js"></script><script defer="defer"  src="/js/lib/resizer.js"></script><script defer="defer"  src="/js/lib/scroller.js"></script><script defer="defer"  src="/js/lib/nav.js"></script><script defer="defer"  src="/js/app.js"></script>
  </body>
</html>
