<!DOCTYPE html>
<html lang="ua">
  <head>
    <meta charset="utf-8">
    <link rel="shortcut icon" href="/img/favicon/favicon-default.ico" />
    <meta http-equiv="X-UA-Compatible" content="IE=edge,chrome=1">
    <meta name="viewport" content="width=device-width">
    <meta content='width=device-width, initial-scale=1.0, maximum-scale=1.0, user-scalable=0' name='viewport' />
    <title>Львів – Лондон: інфраструктурні рішення | Sport and the City</title>

    <!-- Shims: IE6-8 support of HTML5 elements -->
    <!--[if lt IE 9]><script async src="http://html5shim.googlecode.com/svn/trunk/html5.js"></script><![endif]-->

    <link  rel="stylesheet" href="/css/default.css" />
  </head>
  <body>
    <div class="background"></div>

    <!-- Main Article content -->
    <div class="article-scroll">
      <div id="#article-container" class="article-container">
        <article>
          

  <figure>
  <ul class="rslides todo-init-rslides">
    <li><img src="/img/part/lviv-london-infrastructure-decisions/img-1.jpg" alt="img" title=""/></li>
    <li><img src="/img/part/lviv-london-infrastructure-decisions/img-2.jpg" alt="img" title=""/></li>
  </ul>
  </figure>

  <h3>Львів – Лондон: інфраструктурні рішення</h3>

  <p>Обидва міста отримали шанс реалізувати амбітні проекти: Лондон у 2005 році здобув право провести літню Олімпіаду-2012, а Львів у 2007-му став одним із міст-господарів чемпіонату з футболу ЄВРО-2012. Для обох міст – це можливість їхньої промоції, розвитку інфраструктури, підняття суспільного настрою. Хоча досвід і масштаб тут різні, приклади Лондона та Львова показують, настільки важливою є організація цілого процесу, прозорість правил залучення приватних інвестицій та використання державних коштів. Спортивні мегаподії передбачають будівництво стадіонів, які є фінансово витратними і відповідальними проектами. Проте завершення будівництва ще не становить доказ успіху. Основним довготривалим завданням залишається забезпечити його щонайменше незбитковість, а краще прибутковість для міста. Будівля такого масштабу передбачає також інфраструктурний розвиток прилеглого мікрорайону, бо це уможливлює її залучення у міський простір.</p>

  <h4>Лондон: екологічно та економно</h4>
  <p>«Олімпійський стадіон» у Лондоні є муніципальною власністю і розрахований на 80 тисяч глядачів. Витрати на його спорудження склали 774 мільйони доларів. Порівняно із пекінським «Пташиним гніздом», що вражає своїм дизайном, стадіон у Лондоні найперше був соціальним проектом. Його будівництво, яке тривало від 2007 до 2011 року, ґрунтувалось на принципах: reuse, reduce, recycle (повторне використання, скорочення витрат, переробку). Нижню частину стадіону заглибили у землю, щоб зменшити використання металевих конструкцій на 75%. Водночас для побудови використали природній ландшафт та індустріальні відходи. Аби скоротити витрати на утримання стадіону, передбачено, що після проведення Олімпійських ігор верхні глядацькі ряди демонтують, що зменшить місткість до 60 тисяч.</p>
  <p>Стадіон у Лондоні є частиною ширшої інфраструктури – Олімпійського парку, будівництво якого почалось паралельно. А парк є частиною Стратфорд Сіті, розташованого у депресивному районі Лондона. Олімпійський парк має стати центром East London Tech City – «силіконовою долиною» Лондона. Поблизу збудовано третій за розміром у Британії торговий центр – «Вестфілд», який має сприяти розвитку цієї частини міста.</p>
  <p>Існує кілька стратегій розвитку спортивної інфраструктури після Олімпіади: використання її місцевими спортивними клубами, перетворення олімпійського містечка в квартирні будівлі, створення на території Олімпійського парку музею олімпійського руху в 2014 році та університету екологічних технологій, спортивних студій та цифрових медіа.</p>

  <h4>Львів: «Ми чекаємо на Євро»</h4>
  <figure class="second">
  <ul class="rslides todo-init-rslides">
    <li><img src="/img/part/lviv-london-infrastructure-decisions/img-3.jpg" alt="img" title=""/></li>
    <li><img src="/img/part/lviv-london-infrastructure-decisions/img-4.jpg" alt="img" title=""/></li>
  </ul>
  </figure>
  <p>Спорудження стадіону «Арена Львів» тривало від 2008 до 2011 року. Витрати на його будівництво складають 375 мільйонів доларів, а місткість становить 34915 глядачів. «Арена Львів» є четвертим за розміром стадіоном в Україні і першим – за освітленістю та видимістю поля гри. Основним досягненням цього стадіону є сам факт його побудови, але при спорудженні бракувало концептуальних рішень.</p>
  <p>Стадіон розміщений за межею Львова. Поблизу містяться Стрийський автовокзал та сучасний торговий центр «Кінг Крос». Стадіон задумувався як ключовий елемент розвитку мікрорайону Сихів. Проте уже сьогодні можна сказати, що найбільшою проблемою буде відсутність інфраструктури: від стадіону до найближчої зупинки громадського транспорту – 1,5 км, прямого сполучення із Сиховом немає зовсім. Тому наразі невідомо, як цей об’єкт зможе стати частиною повсякденного життя мешканців.</p>
  <p>Після завершення чемпіонату ЄВРО-2012 стадіон також зіткнеться з питанням його окупності. Поки що немає чіткої стратегії використання «Арени Львів», окрім проведення масових заходів та футбольних матчів ФК «Карпати», для якого цей стадіон стане домашньою ареною. Існують лише штрихи плану його експлуатації, який зокрема охоплює щотижневий ярмарок поблизу стадіону, що мав би привабити сюди міщан, і створення на території стадіонних парківок найбільшого в Західній Україні картинг-парку. Промоцією стадіону буде займатися спеціально створений комерційний відділ.</p>



        </article>
      </div>
    </div>

    <!-- Scripts -->
    <script defer="defer"  src="/js/vendor/jquery-2.0.0.js"></script><script defer="defer"  src="/js/vendor/jquery.nicescroll.js"></script><script defer="defer"  src="/js/vendor/bootstrap-modal.js"></script><script defer="defer"  src="/js/vendor/bootstrap-modalmanager.js"></script><script defer="defer"  src="/js/vendor/ResponsiveSlides.js"></script><script defer="defer"  src="/js/vendor/history.js"></script><script defer="defer"  src="/js/lib/util.js"></script><script defer="defer"  src="/js/lib/resizer.js"></script><script defer="defer"  src="/js/lib/scroller.js"></script><script defer="defer"  src="/js/lib/nav.js"></script><script defer="defer"  src="/js/app.js"></script>
  </body>
</html>
