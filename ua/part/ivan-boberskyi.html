<!DOCTYPE html>
<html lang="ua">
  <head>
    <meta charset="utf-8">
    <link rel="shortcut icon" href="/img/favicon/favicon-default.ico" />
    <meta http-equiv="X-UA-Compatible" content="IE=edge,chrome=1">
    <meta name="viewport" content="width=device-width">
    <meta content='width=device-width, initial-scale=1.0, maximum-scale=1.0, user-scalable=0' name='viewport' />
    <title>Про виставку | Sport and the City</title>

    <!-- Shims: IE6-8 support of HTML5 elements -->
    <!--[if lt IE 9]><script async src="http://html5shim.googlecode.com/svn/trunk/html5.js"></script><![endif]-->

    <link  rel="stylesheet" href="/css/default.css" />
  </head>
  <body>
    <div class="background"></div>

    <!-- Main Article content -->
    <div class="article-scroll">
      <div id="#article-container" class="article-container">
        <article>
          
<figure>
  <img src="/img/part/ivan-boberskyi/img-1.jpg" alt="img" title="Іван Боберський з «канадійськими сплетами» (снігоступами). Канада, 1921–1923"/>
  <figcaption>Іван Боберський з «канадійськими сплетами» (снігоступами). Канада, 1921–1923</figcaption>
</figure>
<h3>Іван Боберський (1873–1947)</h3>
<p>«Експорт» спортивних і гімнастичних практик з Європи в українські середовища Галичини великою мірою є заслугою однієї людини – Івана Боберського. Будучи одним із найкращих серед українців вчителів німецької мови, більшу частину свого життя він присвятив популя­ризації спортивних ігор і гімнастики в Галичині. Після завершення курсів з викладання спорту у Відні, Боберський здійснив мандрівку європейськими країнами, вивчаючи різний спортивний досвід. Для багатьох він був взірцем «модерної людини», що мала гармонійно поєднувати духовні і фізичні якості, бути відкритою до нових ідей, спраглою нових вражень, здатною активно змінювати світ довкола.</p>
<p>Наприкінці ХІХ ст. Боберський намагався запровадити незрозумілий іноземний спорт замість тради­ційних галицьких ігор, зокрема популярної кічки (городків). Спочатку «дивакуваті» ідеї Боберського викликали спротив консервативно налаштованих галицьких українців. Однак постійна і послідовна ор­ганізаційна робота з підготовки кадрів, видання підручників, укладання спортивної термінології, пере­кладів правил популярних ігор (футболу, хокею, тенісу), купівлі землі для будівництва стадіону («Укра­їнського Городу»), заснування товариств і клубів вплинула на створення спортивного і гімнастичного руху й інфраструктури у Галичині. Для української спільноти небагатої аграрної Галичини гімнастика і спорт стали ще однією можливістю соціальної, національної й гендерної емансипації та модернізації.</p>
<p>Діяльність Боберського також є прикладом поєднання двох моделей модерного спорту – британської та німецько-шведської – на локальному ґрунті. З одного боку, він популяризував принципи суперни­цтва і рекордів, які є частиною британської моделі ігрового спорту. З іншого – для Боберського було важливо поєднувати гімнастичні вправи з парамілітарними практиками і патріотичною риторикою, які лежали в основі німецько-шведської моделі. З 1908 до 1914 р. він очолював спортивне товариство «Со­кіл-Батько», а 1915 р. увійшов у склад Головної української ради – політичної репрезентації українців Галичини під час Першої світової війни. Ще одним прикладом поєднання спорту і національного руху було створення 1911 р. за ініціативи Боберського Спортивного клубу «Україна». Окрім розвитку різних видів спорту, важливою метою товариства було публічне вживання слова «Україна».</p>

<h4>Українська сокілка</h4>
<figure class="second">
  <img src="/img/part/ivan-boberskyi/img-2.jpg" alt="img" title="Виступ – формування веж-образів (вежа «Рівновага») учасниць «Спортового кружка українських дівчат» (СКУД). Львів, 1927"/>
  <figcaption>Виступ – формування веж-образів (вежа «Рівновага») учасниць «Спортового кружка українських дівчат» (СКУД). Львів, 1927</figcaption>
</figure>

<p>«Українська Сокілко! Перед тобою велике завдання. Ти маєш виховати нове покоління нації: здорове тілом та сильне духом. Щоб одначе станути на висоті свого завдання, мусимо найперше Тебе перевиховати! Мусиш створити новий тип жінки-громадянки, що буде попри свою громадську працю взірцевою матір’ю, жінкою, сестрою та господинею», – писали у 1937 р. «Cокільські вісті» про роль жінок у товаристві.</p>
<p>Залученню дівчат і жінок у діяльність спортивно-гімнастичних товариств приділялася значна увага. На по­чатку ХХ ст. Іван Боберський виголосив низку рефератів, у яких підкреслював необхідність створення жіно­чих гімнастичних і спортивних секцій у «Соколах». Участь жінок у гімнастичному русі була поширеною не тільки у містах, але й у селах. Багато галицьких українських селянок належали до популярного у сільській місцевості гімнастичного товариства «Січ». Вони разом з чоловіками брали участь у фізичних вправах та святах. Для жінок спеціально розроблялися комплекси гімнастичних вправ з хустинами, рушниками, вінка­ми і булавами.</p>
<p>Вступаючи у «Соколи», «Січі» та спортивні клуби, жінки виходили за межу приватності, з якою асоціюва­лася сім’я, у громадську сферу. Однак їх головною метою було не досягнення високих спортивних резуль­татів, а виховання суспільно корисних якостей, таких як патріотизм та участь у громадській роботі.</p>
<h4>Спорт для молоді</h4>
<figure class="second">
  <img src="/img/part/ivan-boberskyi/img-3.jpg" alt="img" title="«Пластовий доріст» (пластовий гурток) при організації «Сокіл ІІІ» виконує вправи з крісом (рушницею). Львів, весна 1914 р."/>
  <figcaption>«Пластовий доріст» (пластовий гурток) при організації «Сокіл ІІІ» виконує вправи з крісом (рушницею). Львів, весна 1914 р.</figcaption>
</figure>
<p>Гімнастично-спортивні організації на Галичині були зорієнтовані на молодь і дорослих людей. Діти практи­кували спорт у школах. На початку ХХ ст. виникає ідея створення окремих дитячих гуртків. Великою мірою дитячий спорт і гімнастика розвивалися через створені на початку ХХ ст. скаутські організації – польський «Związek Harcerstwa Polskiego» («Союз польського харцерства») та український «Пласт». В інших польських та українських гімнастичних товариствах теж порушувалося питання про фізичне і патріотичне виховання молодого покоління. Наприклад, українські спортивно-гімнастичні товариства «Cіч» розпочали кампанію зі створення «Діточих Cічей» у селах і містечках Галичини, де вже існували осередки для дорослих.</p>



        </article>
      </div>
    </div>

    <!-- Scripts -->
    <script defer="defer"  src="/js/vendor/jquery-2.0.0.js"></script><script defer="defer"  src="/js/vendor/jquery.nicescroll.js"></script><script defer="defer"  src="/js/vendor/bootstrap-modal.js"></script><script defer="defer"  src="/js/vendor/bootstrap-modalmanager.js"></script><script defer="defer"  src="/js/vendor/ResponsiveSlides.js"></script><script defer="defer"  src="/js/vendor/history.js"></script><script defer="defer"  src="/js/lib/util.js"></script><script defer="defer"  src="/js/lib/resizer.js"></script><script defer="defer"  src="/js/lib/scroller.js"></script><script defer="defer"  src="/js/lib/nav.js"></script><script defer="defer"  src="/js/app.js"></script>
  </body>
</html>
