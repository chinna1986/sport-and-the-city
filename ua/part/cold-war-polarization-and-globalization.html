<!DOCTYPE html>
<html lang="ua">
  <head>
    <meta charset="utf-8">
    <link rel="shortcut icon" href="/img/favicon/favicon-default.ico" />
    <meta http-equiv="X-UA-Compatible" content="IE=edge,chrome=1">
    <meta name="viewport" content="width=device-width">
    <meta content='width=device-width, initial-scale=1.0, maximum-scale=1.0, user-scalable=0' name='viewport' />
    <title>Холодна війна: поляризація і глобалізація | Sport and the City</title>

    <!-- Shims: IE6-8 support of HTML5 elements -->
    <!--[if lt IE 9]><script async src="http://html5shim.googlecode.com/svn/trunk/html5.js"></script><![endif]-->

    <link  rel="stylesheet" href="/css/default.css" />
  </head>
  <body>
    <div class="background"></div>

    <!-- Main Article content -->
    <div class="article-scroll">
      <div id="#article-container" class="article-container">
        <article>
          <figure>
  <img src="/img/part/cold-war-polarization-and-globalization/img-1.jpg" alt="img"/>
</figure>


  <h3>Холодна війна: поляризація і глобалізація</h3>

  <h4>Олімпійська традиція відроджується</h4>

  <p>«Відродження» олімпійської традиції наприкінці ХІХ століття відбулося з ініціативи західних держав, частина з яких була колоніальними імперіями. Це спроба створення міжнародних змагань глобального формату, які сприяли б світовому порозумінню та миру, сигналізували його поступ. Ідея «відновлення» олімпійського руху з’являється ще в середині ХІХ століття, основним її адептом був Євангеліс Заппа — грецько-румунський філантроп. Пізніше цю ідею розвиває французький барон П’єр де Кубертен, ініціюючи створення Міжнародного олімпійського комітету в 1894 році. Спершу до цього комітету належали Італія, Греція, Великобританія, Росія, Австро-Угорщина, Франція, Швеція і Норвегія, Сполучені Штати Америки, Нова Зеландія та Аргентина. Перші відроджені Олімпійські ігри відбулися 1896 року в Афінах і об’єднали 14 держав. У такому форматі ці змагання проводились до Першої світової війни. Після війни, з розпадом двох імперій — Австро-Угорської та Російської, на олімпійську арену виходять національні держави.</p>

  <h4>Спартакіада як альтернатива Олімпіаді</h4>
  <figure class="second">
    <ul class="rslides todo-init-rslides">
      <li><img src="/img/part/cold-war-polarization-and-globalization/img-2.jpg" alt="img"/></li>
      <li><img src="/img/part/cold-war-polarization-and-globalization/img-3.jpg" alt="img"/></li>
    </ul>
  </figure>
  <p>Поширення соціалістичних рухів у Європі та перемога «революції» в Російській імперії створює можливість втілення іншої моделі суспільного розвитку — комуністичної. Це передбачало відмову від старих «імперських» практик, заснованих на колоніалізмі, расових упередженнях і сегрегації. У 1920 році в Люцерні соціал-демократи Бельгії, Франції та Німеччини створюють Робітничий спортивний інтернаціонал, який проводить «Робітничі Олімпіади» напротивагу «буржуазним». Перша «Робітнича Олімпіада» проводиться 1925 року у Франкфурті-на-Майні.</p>
  <p>СРСР натомість пропонує радикальніший проект. За ініціативи Радянського Союзу в 1921 році виникає Червоний спортивний інтернаціонал, до якого входять робітничі спортивні організації Чехословаччини, Естонії, Франції, Італії, Норвегії, Уругваю, США та СРСР. Ця організація пропонує альтернативні спортивні змагання — Спартакіаду. Ця назва, як і Олімпіада, нав’язує до ідеалів античності, але наголошує на «постійній боротьбі класів», тим-то своїм героєм обирає провідника повстання рабів — Спартака. Перші Спартакіади відбулися 1928 року: зимова — в Осло, літня — у Москві. Але загалом цей спортивний рух не мав міжнародного успіху і в кінці 1930-их років переріс у профспілкові, армійські та студентські спартакіади. Спартакіади народів СРСР відбувались впродовж всього існування СРСР і проводились переважно за рік до Олімпіади.</p>

  <h4>Компроміс «холодної війни»: протистояння і залучення</h4>

  <figure class="second">
    <img src="/img/part/cold-war-polarization-and-globalization/img-4.jpg" alt="img"/>
  </figure>

  <p>Після Другої світової війни світ формується під впливом двох процесів: продовження розпаду колоніальних імперій та «холодної війни». В повоєнні десятиліття отримують незалежність колонії Середнього Сходу, Азії та Африки. Значна частина цих країн внаслідок захоплення влади чи революцій стає комуністичними. Світ поляризується. Капіталістичний та комуністичний блоки протистоять в «гонці озброєнь», підкоренні Космосу, точкових конфліктах, але також творять спільний простір для змагання — Олімпійські ігри. В час «мирного співіснування» капіталістичної та соціалістичної систем Олімпійські ігри стають сурогатом «холодної війни».</p>



        </article>
      </div>
    </div>

    <!-- Scripts -->
    <script defer="defer"  src="/js/vendor/jquery-2.0.0.js"></script><script defer="defer"  src="/js/vendor/jquery.nicescroll.js"></script><script defer="defer"  src="/js/vendor/bootstrap-modal.js"></script><script defer="defer"  src="/js/vendor/bootstrap-modalmanager.js"></script><script defer="defer"  src="/js/vendor/ResponsiveSlides.js"></script><script defer="defer"  src="/js/vendor/history.js"></script><script defer="defer"  src="/js/lib/util.js"></script><script defer="defer"  src="/js/lib/resizer.js"></script><script defer="defer"  src="/js/lib/scroller.js"></script><script defer="defer"  src="/js/lib/nav.js"></script><script defer="defer"  src="/js/app.js"></script>
  </body>
</html>
