<!DOCTYPE html>
<html lang="ua">
  <head>
    <meta charset="utf-8">
    <link rel="shortcut icon" href="/img/favicon/favicon-default.ico" />
    <meta http-equiv="X-UA-Compatible" content="IE=edge,chrome=1">
    <meta name="viewport" content="width=device-width">
    <meta content='width=device-width, initial-scale=1.0, maximum-scale=1.0, user-scalable=0' name='viewport' />
    <title>Про виставку | Sport and the City</title>

    <!-- Shims: IE6-8 support of HTML5 elements -->
    <!--[if lt IE 9]><script async src="http://html5shim.googlecode.com/svn/trunk/html5.js"></script><![endif]-->

    <link  rel="stylesheet" href="/css/default.css" />
  </head>
  <body>
    <div class="background"></div>

    <!-- Main Article content -->
    <div class="article-scroll">
      <div id="#article-container" class="article-container">
        <article>
          

<figure>
  <img src="/img/part/sports-and-the-mass-audience/img-1.jpg" alt="img" title="Глядачі на трибуні під час Міжнародних автомобільних перегонів, 1932 рік"/>
  <figcaption>Глядачі на трибуні під час Міжнародних автомобільних перегонів, 1932 рік</figcaption>
</figure>

<h3>Спорт та масова аудиторія</h3>

<p>У період між двома світовими війнами важливою силою у спорті стала дедалі більша «армія» вболівальників. У всіх країнах Заходу «бурхливі двадцяті» стали епохою нових стилів життя, нових ідеалів та нових розваг, а нову міську культуру визначали шик, екс­клюзивність і рух. </p>
<p>Видовищний і динамічний спорт перетворився на такого ж кумира мас, як кінематограф. Тим-то не лише учасники, але і глядачі стають об’єктами зацікавлення підприємців, громадських, політичних та державних діячів. Спорт все більше і більше стає дієвим засобом впливу на широку аудиторію. </p>
<p>Водночас технічний розвиток створював нові можливості та нові форми залучення вболівальників і глядачів до спортивних подій. Мас-медіа тут відігравали ключову роль. Завдяки газетам та радіо вболівання вже не обмежувалося відвідинами тієї чи іншої події, а стало повсякденною практикою.</p>
<p>Зростання популярності спортивних шоу після Першої світової війни змушувало організаторів влаштовувати події із значно ширшим розма­хом, ніж раніше. Товариства, які представляли різні види спорту, почали зводити окремі стадіони, комплекси, використовуючи найостанні­ші будівельні техніки і матеріали. Важливим моментом стало застосування електричного освітлення на стадіонах, що означало присутність і тих уболівальників, які вдень працювали.</p>
<p>У Польщі використання підсвітки на стадіонах розповсюдилося доволі пізно – в середині 30-х років. У цій справі, як і у проведенні фут­больних матчів, Львів знову був перший. У 1931 році під час гри між клубами «Гасмонея» та «Олдбої» на стадіоні 19-го полку піхоти, роз­ташованого на Цитаделі, задля експерименту поле вирішили підсвітити військовими прожекторами.</p>


<h4>Спорт і масова політика</h4>
  
<figure class="second">
  <img src="/img/part/sports-and-the-mass-audience/img-2.jpg" alt="img" title="План побудови спортивного парку на базі стадіону футбольного клубу «Погонь». Львів, 1938 р."/>
  <figcaption>План побудови спортивного парку на базі стадіону футбольного клубу «Погонь». Львів, 1938 р.</figcaption>
</figure>

<p>У міжвоєнний час влада європейських країн всіляко підтримувала спортивний ентузіазм своїх громадян і надавала «технічну» підтримку. Відомо, що у Львові в дні великих спортивних подій курсував додатковий трамвай №11А – з вокзалу до Стрийського парку. У багатьох містах прямі включення з визначних матчів чи змагань транслювалися з вуличних гучномовців на центральних вулицях. У Львові такі публічні спортивні трансляції можна було послухати на вул. Академічній (тепер пр. Шевченка). </p>
<p>Здатність спорту миттєво об’єднувати людей у великі солідарні спільноти справді була чи не найефективнішим прийомом масової політики. Ось як описує очевидець вуличне прослуховування трансляції футбольного матчу у Варшаві 1936 р.: </p>
<p>«Є, є! Взяли ворота! Натовп гуде й хитається. На обличчях сяє радість. Лунає крик: Хай живуть! Високо над головами злітають шапки молодих ен­тузіастів. Не лише молодь охоплена ентузіазмом. Якийсь бородатий торговець в довгому чорному піджаку несамовито плескає в долоні і кричить: Браво, біс! А ось якась бабця в старосвітському плащику побожно складає руки, шепочучи зморщеними губами: О Боже, о Боже... Закладаюся, що скільки живе, ніколи не бачила футбольного матчу, не була на стадіоні, а однак і її захопила ця потужна хвиля переможної радості».</p>



        </article>
      </div>
    </div>

    <!-- Scripts -->
    <script defer="defer"  src="/js/vendor/jquery-2.0.0.js"></script><script defer="defer"  src="/js/vendor/jquery.nicescroll.js"></script><script defer="defer"  src="/js/vendor/bootstrap-modal.js"></script><script defer="defer"  src="/js/vendor/bootstrap-modalmanager.js"></script><script defer="defer"  src="/js/vendor/ResponsiveSlides.js"></script><script defer="defer"  src="/js/vendor/history.js"></script><script defer="defer"  src="/js/lib/util.js"></script><script defer="defer"  src="/js/lib/resizer.js"></script><script defer="defer"  src="/js/lib/scroller.js"></script><script defer="defer"  src="/js/lib/nav.js"></script><script defer="defer"  src="/js/app.js"></script>
  </body>
</html>
