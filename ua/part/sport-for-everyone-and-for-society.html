<!DOCTYPE html>
<html lang="ua">
  <head>
    <meta charset="utf-8">
    <link rel="shortcut icon" href="/img/favicon/favicon-default.ico" />
    <meta http-equiv="X-UA-Compatible" content="IE=edge,chrome=1">
    <meta name="viewport" content="width=device-width">
    <meta content='width=device-width, initial-scale=1.0, maximum-scale=1.0, user-scalable=0' name='viewport' />
    <title>Фізкультура: спорт для кожного і для суспільства | Sport and the City</title>

    <!-- Shims: IE6-8 support of HTML5 elements -->
    <!--[if lt IE 9]><script async src="http://html5shim.googlecode.com/svn/trunk/html5.js"></script><![endif]-->

    <link  rel="stylesheet" href="/css/default.css" />
  </head>
  <body>
    <div class="background"></div>

    <!-- Main Article content -->
    <div class="article-scroll">
      <div id="#article-container" class="article-container">
        <article>
          
  <figure><img src="/img/part/sport-for-everyone-and-for-society/img-1.jpg" alt="img" title="img"/></figure>

  <h3>Фізкультура: спорт для кожного і для суспільства</h3>

  <p>Фізкультура поєднує ідеальне і прагматичне: бажання гармонійного розвитку людської особистості і покращення індивідуального здоров’я для суспільних чи державних потреб.</p>
  <p>Міф про ідеальну радянську людину – ідея здорового тіла і високої фізичної культури – стає однією із засад комуністичної системи виховання. Радянська людина – громадянин держави, яка взяла курс на побудову ідеального ладу – комунізму, також мала бути зразком гармонійно розвиненої особистості. Водночас фізкультура виконувала і цілком прагматичні цілі – від покращення здоров’я кожного громадянина до підготовки для виконання громадянського обов’язку – чи то у війні, чи на робочому місці.</p>
  <p>«Фізкультура» стає офіційним і прийнятим терміном у науковому і практичному лексиконі. В радянському середовищі це стає показником модерності, принесеним новою владою більшовиків у 1917 році. На Третьому Всеросійському з’їзді Російського Комуністичного союзу молоді в 1920 році фізична культура задекларована як важлива частина виховання молоді.</p>
  <p>Проте фізкультура – це більше, ніж спорт. Вона включає як фізичні вправи для різних вікових, суспільних та гендерних категорій, так і гігієнічні практики, загартовування, що сприяє не лише розвитку тіла, але й загартуванню сили волі.</p>
  <p>Попри те, що феномен «фізкультури» найперше асоціюється з радянським простором, акцент на фізичному здоров’ї був присутній в державній політиці й інших країн. У 30-ті роки ХХ століття у багатьох суспільствах переважає практика державної опіки над здоров’ям нації. Людське тіло не розглядається як індивідуальне, а як частина загального «тіла нації». Тим-то «опіка» над тілом стає загальнонаціональною справою і держава претендує на тотальне право щодо її реалізації. В нацистській Німеччині тіло стає «ідеологічною формою», яка служить втіленням арійської ідеї. В Італії тілесність також стає частиною культу «єдності, енергії та чистоти». Реакцією на такі тенденції в Британії стало впровадження 1937 року «Національної кампанії оздоровлення» (National Fitness Campaign) – це відбулося за прем’єр-міністра Чемберлена. Вона широко пропагується в журналі «Здоров’я і сила» («Health and Strength»). Франція також в 1938 році бере курс на оздоровлення нації за допомогою спорту. Цінності «спортивності» пропагуються переважно через освітні заклади.</p>
  <p>«Фізкультура» в Радянському Союзі, «фізична культура» в Франції і Німеччині чи «фізичне виховання» в Британії відображають не тільки пропагування виховання здорових громадян, але також є інструментом змагання держав за першість на міжнародних турнірах.</p>
  
  <h4>«Готов к труду и обороне»</h4>
  <p>Прагматика фізкультури в радянській державі полягала у підготовці громадян, зокрема молоді, до служіння державі у трудовій діяльності на виробництві, а також фізичній готовності захищати соціалістичне суспільство. На практиці це втілювалось через запровадження обов’язкової зарядки на виробництвах та загальнодержавної системи «ГТО» – «Готов к труду и обороне».</p>
  <p>Ця система з 1931 року полягала в фізично-патріотичному вихованні населення віком від 10 до 60 років. Вона була своєрідним спортивним «стахановським» рухом, що мав охоплювати майже усіх мешканців радянської держави. Всесоюзний комплекс нормативів розподілявся відповідно до вікових категорій. Програма «Смелые и ловкие» була розроблена для хлопчиків 10-11 років і дівчаток 12-13 років, «Спортивная смена» — для підлітків 14-15 років, «Сила и мужество» — для юнаків і юначок 16-18 років, «Физическое совершенство» — для чоловіків 19-39 років и жінок 19-34 років, «Бодрость и здоровье» — для чоловіків 40-60 років и жінок 35-55 років). За виконання передбачених нормативів держава нагороджувала значками, хоч алюмінієвими, зате почесними.</p>



        </article>
      </div>
    </div>

    <!-- Scripts -->
    <script defer="defer"  src="/js/vendor/jquery-2.0.0.js"></script><script defer="defer"  src="/js/vendor/jquery.nicescroll.js"></script><script defer="defer"  src="/js/vendor/bootstrap-modal.js"></script><script defer="defer"  src="/js/vendor/bootstrap-modalmanager.js"></script><script defer="defer"  src="/js/vendor/ResponsiveSlides.js"></script><script defer="defer"  src="/js/vendor/history.js"></script><script defer="defer"  src="/js/lib/util.js"></script><script defer="defer"  src="/js/lib/resizer.js"></script><script defer="defer"  src="/js/lib/scroller.js"></script><script defer="defer"  src="/js/lib/nav.js"></script><script defer="defer"  src="/js/app.js"></script>
  </body>
</html>
