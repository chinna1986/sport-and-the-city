<!DOCTYPE html>
<html lang="ua">
  <head>
    <meta charset="utf-8">
    <link rel="shortcut icon" href="/img/favicon/favicon-default.ico" />
    <meta http-equiv="X-UA-Compatible" content="IE=edge,chrome=1">
    <meta name="viewport" content="width=device-width">
    <meta content='width=device-width, initial-scale=1.0, maximum-scale=1.0, user-scalable=0' name='viewport' />
    <title>Соціальний статус радянського спортсмена | Sport and the City</title>

    <!-- Shims: IE6-8 support of HTML5 elements -->
    <!--[if lt IE 9]><script async src="http://html5shim.googlecode.com/svn/trunk/html5.js"></script><![endif]-->

    <link  rel="stylesheet" href="/css/default.css" />
  </head>
  <body>
    <div class="background"></div>

    <!-- Main Article content -->
    <div class="article-scroll">
      <div id="#article-container" class="article-container">
        <article>
          

  <figure>
    <img src="/img/part/social-status-of-the-soviet-athlete/img-1.jpg" alt="img" title="Колона фізкультурників на проспекті Леніна. Першотравнева демонстрація, 1970-1975"/>
    <figcaption>Колона фізкультурників на проспекті Леніна. Першотравнева демонстрація, 1970-1975</figcaption>
  </figure>
  
  <h3>Соціальний статус радянського спортсмена</h3>
  
  <p>Формально в радянській та соціалістичних державах не існувало професійного спорту. Напротивагу до країн з іншими системами, де професійні спортсмени отримували плату за свої досягнення, в СРСР всі види спорту було задекларовано як любительські: спортсмени належали до робітничого класу і входили до спортивних команд, що існували при виробничих закладах або установах.</p>
  <p>Але фактично ситуація була іншою. Спортсмени, аби зберігати свій спортивний рівень, не могли бути лише любителями. Адже результативність у спорті потребувала часу і тренувань. Саме цим вони заробляли на життя, як і їхні колеги у «капіталістичних» країнах.</p>
  <p>Радянська система намагалась завуалювати професійну сторону спорту тим, що спортсмени номінально належали до робітничого колективу певного підприємства: були працевлаштовані за домовленістю, мали трудові книжки, а, отже, й отримували заробітну платню як рядові робітники, відповідно до свого звання токаря, слюсара, інженера і т.д. На змаганнях між добровільними спортивними клубами спорстменів представляли за їх формальною робітничою професією. Про таку подвійну гру суспільство знало і погоджувалось з нею.</p>
  <p>На всесоюзному та регіональному рівнях держава масово підтримувала спортсменів додатковими спортивними стипендіями для студентів чи надбавками та грошовими преміями. Заробітки спортсменів різнилися не лише через різницю спортивних досягненнях. Рівень забезпечення також залежав від приналежності спортивного клубу до більш заможної або важливої галузі чи відомства. Такі клуби як «Спортивний Клуб Армії» чи «Динамо» мали найкраще матеріальне забезпечення. Тут спортсмени отримували зарплату як працівники органів внутрішніх справ чи оборонних відомств. Тому ці клуби переманювали до своїх лав найкращих спортсменів, що нагадувало практику купівлі спортсменів у капіталістичних країнах.</p>
  <p>Елітарний спорт в СРСР почався умовно з 1952 року, коли спортсмени СРСР почали змагатися на міжнародному рівні. Спорт стає частиною глобального ідеологічного змагання, а світова спортивна першість – важливим фокусом державної політики. Для найуспішніших спортсменів, котрі показували високий результат, створюються кращі умови та матеріальне забезпечення. За здобуття медалей на міжнародних змаганнях чи за звання почесного тренера можна було отримати престижну на той час квартиру в гарному районі міста чи, скажімо, мати змогу купити автомобіль. У суспільстві черг і дефіциту таке преміювання набувало особливої ваги і статусу.</p>
  <p>Можливість виїзду закордон також була важливим елементом спортивного престижу у «закритому» суспільстві. Успішні спортсмени мали дозвіл виїзду лише у складі команди на міжнародні змагання. З одного боку, вони перебували під суворим наглядом партійних працівників, які агітацією чи залякуванням попереджували можливість втечі спортсменів. З іншого – можливість виїзду не лише означала досвід іншого життя та місць, але і можливість придбання бажаних, а отже «престижних» речей, особливо одягу.</p>
  <p>Олімпійські чемпіони підносились до статусу героя, їхні перемоги були свідченням відданості державі, а самі вони ставали зразком для наслідування. Натомість те, що буде з спортсменом по завершенні його спортивної кар’єри, державу цікавило вже менше. Деякі відомі спортсмени ставали тренерами, якщо мали відповідний диплом, й залишалися у сфері фізичної культури. Інші, яким пощастило менше, опинялися на обочині суспільства.</p>



        </article>
      </div>
    </div>

    <!-- Scripts -->
    <script defer="defer"  src="/js/vendor/jquery-2.0.0.js"></script><script defer="defer"  src="/js/vendor/jquery.nicescroll.js"></script><script defer="defer"  src="/js/vendor/bootstrap-modal.js"></script><script defer="defer"  src="/js/vendor/bootstrap-modalmanager.js"></script><script defer="defer"  src="/js/vendor/ResponsiveSlides.js"></script><script defer="defer"  src="/js/vendor/history.js"></script><script defer="defer"  src="/js/lib/util.js"></script><script defer="defer"  src="/js/lib/resizer.js"></script><script defer="defer"  src="/js/lib/scroller.js"></script><script defer="defer"  src="/js/lib/nav.js"></script><script defer="defer"  src="/js/app.js"></script>
  </body>
</html>
