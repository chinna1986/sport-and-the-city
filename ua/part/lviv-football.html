<!DOCTYPE html>
<html lang="ua">
  <head>
    <meta charset="utf-8">
    <link rel="shortcut icon" href="/img/favicon/favicon-default.ico" />
    <meta http-equiv="X-UA-Compatible" content="IE=edge,chrome=1">
    <meta name="viewport" content="width=device-width">
    <meta content='width=device-width, initial-scale=1.0, maximum-scale=1.0, user-scalable=0' name='viewport' />
    <title>Про виставку | Sport and the City</title>

    <!-- Shims: IE6-8 support of HTML5 elements -->
    <!--[if lt IE 9]><script async src="http://html5shim.googlecode.com/svn/trunk/html5.js"></script><![endif]-->

    <link  rel="stylesheet" href="/css/default.css" />
  </head>
  <body>
    <div class="background"></div>

    <!-- Main Article content -->
    <div class="article-scroll">
      <div id="#article-container" class="article-container">
        <article>
          
<figure>
  <img src="/img/part/lviv-football/img-1.jpg" alt="img" title="Футбольні команди «Україна» (Львів) та «Русь» (Ужгород) під час змагань 31 травня 1927 року на площі «Сокола-Батька», Львів"/>
  <figcaption>Футбольні команди «Україна» (Львів) та «Русь» (Ужгород) під час змагань 31 травня 1927 року на площі «Сокола-Батька», Львів</figcaption>
</figure>

<h3>Львівський футбол: між локальним і національним</h3>
  <p>Грати у футбол у Львові, знаному як Lwów та Lemberg, означало постійно перебувати перед вибором локальної, національної, індивідуальної і клубної ідентичності. Часто українсько-польське футбольне і навколофутбольне протистояння набирало особливої емоційності і супроводжувалося сутичками, брудною грою і звинуваченням суддів у несправедливих рішеннях. З іншого боку, спортивний інтерес і бажання перемоги відсував національне питання на другорядні місця. На перший план виступали локальні і професійні інтереси.</p>
  <p>Народження власної національної держави у 1918 році дозволило полякам створити низку державних інституцій, які займалися організацією спортивного життя у міжвоєнній Польщі. З 1919 року діяла «Польська футбольна спілка» (Polski Związek Piłki Nożnej, PZPN), до юрисдикції якої входив окремий Львівський округ(Львів, Перемишль, Станіславів, Стрий, Тернопіль). У 1927 році створено «Польську футбольну лігу» (LigaPolska w Piłce Nożnej, LPPN). Нова ситуація закріпила домінування польських футбольних команд у передвоєнному Львові. Водночас це ускладнило ситуацію українських та єврейських клубів, які стали клубаминаціональних меншин уже в рамках нової національної держави, а не багатоетнічної імперії Габсбургів.</p>
  <p>Найстаршими і найсильнішими футбольними клубами Львова були польські команди. У 1903 році з різницею у кілька днів було засновано два клуби «Слава» (Sława) (з 1905 року – «Чарні» (Czarni)) і «Лехія» (Lechia). Це найстарші клуби Польщі. Найбільш титулованою львівською командою була «Поґонь» (Pogoń), яка чотири рази була чемпіоном (1922, 1923, 1925, 1926) і тричі ставала віце-чемпіоном Польщі (1932, 1933, 1935).</p>
  <p>Існували також українські та єврейські футбольні команди. У 1911 році за ініціативи українського промотора гімнастичного і спортивного руху Івана Боберського виникає Спортивний клуб «Україна», у складі якого тренувалася футбольна команда, що зробила клуб дуже популярним. «Україна» тричі (1937–1939) ставала віце-чемпіоном Львівського округу. Найвідомішим єврейський клубом була «Гасмонея»(Hasmonea), що що певний час грала у першій (найвищій) польській лізі. Найбільшим успіхом «Гасмонеї»у міжвоєнний період стало 11 місце у загальнопольському чемпіонаті 1927 року.</p>
  <p>Гра за українські та єврейські клуби означала не тільки спортивний, але й національний вибір. Українські і єврейські футболісти, які хотіли грати на найвищому, загальнодержавному, рівні, нерідко ставали членами польських клубів. Скажімо, за збірну Львова, поруч із поляками, виступали також українські та єврейські футболісти.</p>

  <h4>«Шість хвилин початку…»</h4>

  <p>«Я стояв трохи на віддалі від загального гурту під воротами краків’ян, де йшла пекельна копанина. Раптом із того натовпу вилетів м’яч і покотився просто мені під ноги. Не роздумуючи довго, я замахнувся правою ногою і сильним ударом спрямував його над збитою купою гравців обох команд. М’яч пролетів над ними і несподівано з’явився перед краківським воротарем. Він устиг піднести руки, але було запізно − м’яч вже його минув».</p>
  <p>Влодзімєж Хомицький, автор єдиного переможного голу в матчі Львів–Краків (1:0)</p>
  <p>1894 року у Львові відбулася масштабна подія – Крайова виставка. Проведення виставок, які мали на меті продемонструвати успіхи і досягнення країн, було дуже популярною практикою в Європі й Америці на зламі ХІХ–ХХ ст. Галицькі політики вірили, що проведення виставки у місті матиме великий міжнародний резонанс. Виставка поділялася на 33 секції, у 129 павільйонах було представлено здобутки різних галузей, а також новинки науки і техніки – фонтани з електричним освітленням, підвісна канатна дорога та електричні трамваї, які возили відвідувачів на місце виставки – у Стрийський парк.</p>
  <p>У рамках виставки відбувалися численні акції, зокрема конгреси фахівців різних галузей господарства та розіграші лотерей для масового глядача. Гімнастика та пожежна справа були представлені у спеціальних секціях. У межах виставки організовувались показові виступи гімнастів, які користувалися великою популярністю. Саме під час виставки львів’янам було презентовано новий вид спорту – футбол. 14 липня 1894 року у Львові відбувся переможний для львів’ян шестихвилинний футбольний матч між сокільськими командами Кракова і Львова (0:1). Він тривав до першого забитого м’яча. Гра була хаотичною. Метою футболістів було забити м’яч у ворота (роль яких відігравали прапорці) команди-суперника. У грі не було ані стратегії, ані тактики. Автором голу став 16-річний студент другого курсу учительської семінарії Влодзімєж Хомицький (Włodzimierz Chomicki).</p>
  <p>Згодом матч посів чільне місце в українській та польській футбольній історії. Оскільки більшість гравців були поляками та репрезентували польську організацію «Сокіл», поляки вважають матч першою офіційною грою в історії польського футболу, а Хомицького – автором першого в польському футболі голу. У 1999 році Федерація футболу України визнала 14 липня 1894 року днем народження українського футболу, тому що матч відбувався у Львові.</p>

  <h4>Перші видання правил гри у футбол</h4>
  <p>Новий для галичан вид спорту – футбол – став зрозумілим у Галичині великою мірою завдяки появі книг, де детально пояснювалися правила і принципи англійського спорту. Одним з перших популяризаторів футболу був викладач учительської семінарії Едмунд Ценар (Edmund Cenar), який привіз з Англії перший футбольний м’яч. 1891 року правила гри у футбол були опубліковані польською у брошурі «Gry gimnastyczne młodzieży szkolnej» («Гімнастичні ігри шкільної молоді»), що вийшла у Львові. Переклад здійснив Едмунд Ценар. У 1894 році на злеті польського «Сокола» у Львові футбол було вперше зіграно перед міською публікою.</p>
  <p>Українською мовою правила вперше з’явилися друком завдяки Івану Боберському, який 1906 року видав посібник для гри у футбол «Копаний м’яч».</p>

  <h4>Союзняк</h4>
  <p>На початку ХХ ст. у Галичині футбол називали копаний м’яч, футбаль, копанка, piłka nożna, football, רעדלאָבטופ . Українці у Галичині вживали також назву союзняк чи союзник. Вона походить від британської футбольної асоціації (Football Association), створеної в Лондоні 1863 року, яка уніфікувала правила сучасного футболу. Оскільки під футболом розуміли різні ігри з м’ячем (футбол, регбі), назва association football уточнювала, про яку саме гру йдеться. У Галичині слово українізували і популярний вид спорту стали називати союзняком. Проте слово не прижилося й у сучасній українській мові вживається одна назва – футбол.</p>


        </article>
      </div>
    </div>

    <!-- Scripts -->
    <script defer="defer"  src="/js/vendor/jquery-2.0.0.js"></script><script defer="defer"  src="/js/vendor/jquery.nicescroll.js"></script><script defer="defer"  src="/js/vendor/bootstrap-modal.js"></script><script defer="defer"  src="/js/vendor/bootstrap-modalmanager.js"></script><script defer="defer"  src="/js/vendor/ResponsiveSlides.js"></script><script defer="defer"  src="/js/vendor/history.js"></script><script defer="defer"  src="/js/lib/util.js"></script><script defer="defer"  src="/js/lib/resizer.js"></script><script defer="defer"  src="/js/lib/scroller.js"></script><script defer="defer"  src="/js/lib/nav.js"></script><script defer="defer"  src="/js/app.js"></script>
  </body>
</html>
