<!DOCTYPE html>
<html lang="ua">
  <head>
    <meta charset="utf-8">
    <link rel="shortcut icon" href="/img/favicon/favicon-default.ico" />
    <meta http-equiv="X-UA-Compatible" content="IE=edge,chrome=1">
    <meta name="viewport" content="width=device-width">
    <meta content='width=device-width, initial-scale=1.0, maximum-scale=1.0, user-scalable=0' name='viewport' />
    <title>Про виставку | Sport and the City</title>

    <!-- Shims: IE6-8 support of HTML5 elements -->
    <!--[if lt IE 9]><script async src="http://html5shim.googlecode.com/svn/trunk/html5.js"></script><![endif]-->

    <link  rel="stylesheet" href="/css/default.css" />
  </head>
  <body>
    <div class="background"></div>

    <!-- Main Article content -->
    <div class="article-scroll">
      <div id="#article-container" class="article-container">
        <article>
          
  <figure>
    <img src="/img/part/sport-in-the-camps-escape-from-war/img-2.jpg" alt="img" title="Схеми способів утечі з допомогою спортивного інвентаря у концентраційному таборі Шталаг Люфт ІІІ, який розташовувався у Нижній Сілезії – поблизу сучасного містечка Жагань у Польщі."/>
    <figcaption>Схеми способів утечі з допомогою спортивного інвентаря у концентраційному таборі Шталаг Люфт ІІІ, який розташовувався у Нижній Сілезії – поблизу сучасного містечка Жагань у Польщі.</figcaption>
  </figure>

  <h3>Спорт у таборах: втеча від війни</h3>

  <p>На тлі воєнної і повоєнної скрути елемент змагальництва та суперництва у спорті не був такий важливий, як за мирних умов. Спорт тоді сприймався насамперед як дозвілля, як спосіб повернутися, хоч і не надовго, до нормального життя.</p>
  <p>Особливу роль заняття спортом відігравали у різноманітних примусових таборах, де утримувалися військовополонені. Прості види спорту, які не вимагали особливого спорядження, були для в’язнів чи не єдиним засобом відпочити від важкої реальності, пригадати втрачене мирне життя. Табірні охоронці, як правило, толерували спортивний ентузіазм в’язнів. Тож такі ігри часто використовувалися як прикриття для іншої забороненої діяльності – спілкування з іншими групами полонених чи навіть втечі.</p>
  <p>«(С)порт між українськими полоненими (...) виконував важливу функцію морального піддержувача у незавидних буднях воєнних полонених і був першорядним помічником для взаємного пізнання й зближення з представниками інших народів й кидав нераз ясне проміння надії крізь темноту таборового побуту за дротами». Організатор спортивного руху у таборах Ді-Пі Євген Бірчак (Альманах РФК, Мюнхен, 1951)</p>
  
  <h4>«Переміщений спорт»</h4>

  <figure class="second">
    <ul class="rslides todo-init-rslides">
      <li>
        <img src="/img/part/sport-in-the-camps-escape-from-war/img-3.jpg" alt="img" title="Українська команда на змаганнях «Олімпіади Ді-Пі» у Нюрнберзі"/>
        <figcaption>Українська команда на змаганнях «Олімпіади Ді-Пі» у Нюрнберзі</figcaption>
      </li>
      <li>
        <img src="/img/part/sport-in-the-camps-escape-from-war/img-4.jpg" alt="img" title="Медаль, якою нагороджували переможців «Олімпіади Ді-Пі»"/>
        <figcaption>Медаль, якою нагороджували переможців «Олімпіади Ді-Пі»</figcaption>
      </li>
    </ul>
  </figure>

  <p>Після завершення бойових дій Європа ще довго переживала наслідки війни. Перипетії воєнного часу зігнали з рідних місць величезні маси українців, поляків, литовців, естонців та інших вихідців з Центрально-Східної Європи. Усі вони опинилися в таборах для переміщених осіб, організованих союзними військами. Змушені жити тут по кілька років, переселенці організовували у таборах школи, громадські товариства і, звичайно ж, спортивні команди. Для людей, що втратили дім, родину та батьківщину, спорт був уже не просто дозвіллям, а й важливим інструментом декларації своєї нормальності і повноцінної людськості. Важливим жестом стало проведення у різних містах Німеччини «Олімпіади Ді-Пі» (переміщених осіб – від англ. displaced person, DP). Ця подія відбулася влітку-восени 1948 року – паралельно з Олімпійськими іграми у Лондоні. У такий спосіб організатор – Міжнародний Комітет Політичних Втікачів – прагнув привернути увагу світової громадськості до становища переміщених осіб та довести свою легітимність.</p>
  <p>Можливо, вперше в історії українського спорту перед початком змагань на «табірній Олімпіаді» пролунав гімн «Ще не вмерла Україна». Найкращі результати українці показали у футболі, впевнено обігравши інших фіналістів – поляків та литовців.</p>
  
  <h4>«Олімпійський дух» за колючим дротом </h4>

  <figure class="second">
    <img src="/img/part/sport-in-the-camps-escape-from-war/img-1.jpg" alt="img" title="Листівка та марка на честь Олімпіади 1944 року, створені в’язнями табору для військовополонених поляків у місті Ґросс Борн, Німеччина"/>
    <figcaption>Листівка та марка на честь Олімпіади 1944 року, створені в’язнями табору для військовополонених поляків у місті Ґросс Борн, Німеччина</figcaption>
  </figure>

  <p>«Олімпіада переміщених осіб» була не єдиним і не першим святкуванням «олімпійського духу» у таборах. 1944 року в Лондоні мала відбутися XIII Олімпіада, яку через війну перенесли на 1948 рік. Міжнародний Олімпійський комітет все-таки організував кілька ювілейних урочистостей у швейцарському місті Лозанна. Як стало відомо вже після війни, влітку 1944 року про XIII Олімпіаду пам’ятали також і у двох таборах для військовополонених поляків на території Німеччини – у містечках Ґросс Борн та Вольденберґ. З підручних матеріалів в’язні створили серію марок та листівок, присвячених Олімпіаді, що не відбулася.</p>

  <h4>Фізично готовий – отже, озброєний!</h4>

  <p>Метою спортивних парамілітарних об’єднань була підготовка молоді до можливої війни. З настанням реальних воєнних дій колишні спортсмени ставали солдатами і воювали з ворогом військовими, а не спортивними методами. Однак хороша фізична форма давала їм відчутні переваги перед іншими вояками. Нерідко людям, пов’язаним зі спортом, давали особливі завдання – лижники, бігуни ставали кур’єрами, стрільці – снайперами, парашутисти – диверсантами в тилу.</p>
  <p>У видозміненій формі парамілітарні спортивні організації під час війни давали можливість проявити себе і молодим людям допризовного віку. Відомим є приклад скаутської (харцерської) групи «Білі кур’єри», створеної на базі юніорів польського військово-цивільного спортивного клубу «Юнак», який діяв у міжвоєнному Дрогобичі. Після приходу радянської влади на Західну Україну юні спортсмени, використовуючи спортивні навики і добру орієнтацію на місцевості, допомагали переводити людей через угорський кордон. На зворотньому шляху «білі кур’єри» доставляли польським підпільникам гроші та інформацію.</p>



        </article>
      </div>
    </div>

    <!-- Scripts -->
    <script defer="defer"  src="/js/vendor/jquery-2.0.0.js"></script><script defer="defer"  src="/js/vendor/jquery.nicescroll.js"></script><script defer="defer"  src="/js/vendor/bootstrap-modal.js"></script><script defer="defer"  src="/js/vendor/bootstrap-modalmanager.js"></script><script defer="defer"  src="/js/vendor/ResponsiveSlides.js"></script><script defer="defer"  src="/js/vendor/history.js"></script><script defer="defer"  src="/js/lib/util.js"></script><script defer="defer"  src="/js/lib/resizer.js"></script><script defer="defer"  src="/js/lib/scroller.js"></script><script defer="defer"  src="/js/lib/nav.js"></script><script defer="defer"  src="/js/app.js"></script>
  </body>
</html>
