<!DOCTYPE html>
<html lang="ua">
  <head>
    <meta charset="utf-8">
    <link rel="shortcut icon" href="/img/favicon/favicon-default.ico" />
    <meta http-equiv="X-UA-Compatible" content="IE=edge,chrome=1">
    <meta name="viewport" content="width=device-width">
    <meta content='width=device-width, initial-scale=1.0, maximum-scale=1.0, user-scalable=0' name='viewport' />
    <title>«Британські початки» спорту | Sport and the City</title>

    <!-- Shims: IE6-8 support of HTML5 elements -->
    <!--[if lt IE 9]><script async src="http://html5shim.googlecode.com/svn/trunk/html5.js"></script><![endif]-->

    <link  rel="stylesheet" href="/css/default.css" />
  </head>
  <body>
    <div class="background"></div>

    <!-- Main Article content -->
    <div class="article-scroll">
      <div id="#article-container" class="article-container">
        <article>
          

  <figure>
    <img src="/img/part/british-beginnings/img-1.jpg" />

  </figure>

  <h3>«Британські початки» спорту</h3>

  <p>Великі індустріальні міста Великої Британії стали одним з осередків виникнення професійного спорту. Спочатку заняття спортом було способом проведення дозвілля: трудове законодавство поступово регулювало тривалість робочого тижня, отож у робітників з’явився вільний час. Водночас з міграцією до міст у пошуках праці колишні селяни, а тепер – нові робітники продовжували традиції народних ігор, які в нових умовах зазнавали суттєвих змін.</p>
  <p>MБільшість популярних у Великій Британії ХІХ ст. видів спорту – кінні перегони (скачки), біг, піші перегони, крикет, боротьба, бокс – передбачали можливість робити ставки. Спорт ставав не тільки популярною розвагою, але і способом заробітку. З часом ігри дедалі більше комерціалізувалися. Залучення значних грошових ресурсів у спортивну сферу заклало підвалини професійного спорту і зробило спорт важливою частиною міського життя та одним з факторів розвитку міста.</p>

  <h4>Спорт і університети</h4>

  <p>Паралельно з великими промисловими містами спорт розвивався в елітних британських школах і університетах, зокрема в Оксфорді й Кембриджі. Найпопулярнішими видами спорту тут були легка атлетика, теніс, гребля, ігри з м’ячем (попередники футболу і регбі). Для вищих прошарків британського суспільства спортивні ігри були однією з форм соціалізації. Вони мали навчити джентльменської поведінки, відповідальності, впевненості у собі, контролю над емоціями, підпорядкованості правилам, а, головне, соціальній комунікації. Моральні ідеали спорту виявлялися шляхом виявлення індивідуальної і командної майстерності, а також у неупередженій чесній грі, метою якої було досягнення високих результатів.</p>

  <h4>Клуби й асоціації</h4>

  <p>У 1860-х рр. виникають перші спортивні клуби й асоціації Великої Британії. Основною причиною їх створення було бажання регламентувати правила й організовувати змагання. У 1863 р. засновано Футбольну асоціацію (Football Association), 1871 – Футбольний союз регбі (Regby Football Union), формуються національні асоціації плавання (1874), боксу (1880), легкої атлетики (1880), греблі (1882), велосипедного спорту (1884). Чітка організаційна структура і дотримання правил стали не лише основою сучасного спорту, але й запорукою його успішного експорту у різні країни та суспільства.</p>

  <figure class="second">
    <img src="/img/part/british-beginnings/img-2.jpg" alt="img" title=""/>
  </figure>

  <h4>Аматори vs професіонали</h4>

  <figure class="second">
    <img src="/img/part/british-beginnings/img-3.jpg" alt="img" title=""/>
  </figure>

  <p>Розвиток спортивних ігор супроводжувався поділом на аматорський і професійний спорт. Професійний спорт з’явився передусім у містах. Великою мірою він стає джерелом прибутку як для гравців, так і для посередників – букмекерів, спортивних агентів, власників клубів. Комерційний успіх спорту вів до залучення все більших капіталів. У результаті спортивні ігри стали частиною складної системи, метою якої було не тільки показувати видовищну гру і кращі результати, але й отримувати великий прибуток.</p>
  <p>Противниками такої практики були клуби, створені представниками вищого класу. Вони вважали, що гра за гроші суперечить самій ідеї спорту, тобто прагненню до досконалості й демонстрації кращих фізичних і моральних якостей людини. Вони підтримували «чистий» аматорський спорт і виступали основними популяризаторами принципів чесної гри (fair play). Ідея аматорського спорту отримала широкий міжнародний резонанс. Одним з її втілень став Олімпійський проект П’єра де Кубертена.</p>
  <p>Аматорський і професійний спорт довгий час співіснували. Однак з часом останній почав домінувати, оскільки спортсмени-професіонали перевершували у майстерності аматорів і досягали вищих результатів, а їхні виступи були більш видовищними.</p>

  <h4>Спорт та імперії</h4>


  <figure class="second">
    <img src="/img/part/british-beginnings/img-4.jpg" alt="img" title=""/>
  </figure>

  <p>Популярність різних видів спорту дуже швидко долала кордони Великої Британії й поширилася у світі – у Сполучених Штатах, Азії, Австралії, Новій Зеландії й Африці. Цьому, передусім, сприяв британський колоніалізм. Англійські моряки, промисловці, торговці, чиновники, військові і туристи були основними промоторами спорту.</p>
  <p>Однією з найбільш розповсюджених командних ігор був англійський футбол (association football). Інший відомий британський вид спорту – крикет – став провідною грою в Австралії, Південній Африці, Індії і Пакистані. Визнання британського спорту у різних країнах дозволило Британії надовго зайняти провідні позиції у світовому спорті і виступати законодавцем спортивної моди. Саме британці ініціювали створення багатьох міжнародних організацій і використовували власні правила як зразок для міжнародних. Таким чином, експорт британського, а згодом і європейського спорту, можна вважати частиною першої фази глобалізації.</p>



        </article>
      </div>
    </div>

    <!-- Scripts -->
    <script defer="defer"  src="/js/vendor/jquery-2.0.0.js"></script><script defer="defer"  src="/js/vendor/jquery.nicescroll.js"></script><script defer="defer"  src="/js/vendor/bootstrap-modal.js"></script><script defer="defer"  src="/js/vendor/bootstrap-modalmanager.js"></script><script defer="defer"  src="/js/vendor/ResponsiveSlides.js"></script><script defer="defer"  src="/js/vendor/history.js"></script><script defer="defer"  src="/js/lib/util.js"></script><script defer="defer"  src="/js/lib/resizer.js"></script><script defer="defer"  src="/js/lib/scroller.js"></script><script defer="defer"  src="/js/lib/nav.js"></script><script defer="defer"  src="/js/app.js"></script>
  </body>
</html>
