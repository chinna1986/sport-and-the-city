<!DOCTYPE html>
<html lang="ua">
  <head>
    <meta charset="utf-8">
    <link rel="shortcut icon" href="/img/favicon/favicon-default.ico" />
    <meta http-equiv="X-UA-Compatible" content="IE=edge,chrome=1">
    <meta name="viewport" content="width=device-width">
    <meta content='width=device-width, initial-scale=1.0, maximum-scale=1.0, user-scalable=0' name='viewport' />
    <title>Про виставку | Sport and the City</title>

    <!-- Shims: IE6-8 support of HTML5 elements -->
    <!--[if lt IE 9]><script async src="http://html5shim.googlecode.com/svn/trunk/html5.js"></script><![endif]-->

    <link  rel="stylesheet" href="/css/default.css" />
  </head>
  <body>
    <div class="background"></div>

    <!-- Main Article content -->
    <div class="article-scroll">
      <div id="#article-container" class="article-container">
        <article>
          
  <figure>
    <img src="/img/part/the-sokol-societies/img-1.jpg" alt="img" title="THE SOKOL SOCIETIES"/>
    <figcaption>«CОКОЛИ»</figcaption>
  </figure>
  <h3>«CОКОЛИ»</h3>

  <blockquote>Ні освіта, на багатство, ні політична міць не втримають народ при життю; все, що народи колись мали, але також і втратили, це тому, що були нездорові і морально занепалі. Лише здоров’я і моральність є запорукою життя народу.</blockquote>

  <h4>Мирослав Тирш</h4>
  <p>У Центрально-Східній Європі, у зв’язку з накладанням імперської політики на різні і часто вза­ємовиключні національні ідеї, розвиток спорту набуває іншого значення, ніж у країнах Західної Європи. Напруження між різними націями й етнічними групами, що замешкували держави, кордони яких постійно змінювалися, відбивалися на спортивному житті. Спорт став можливістю легальної пу­блічної репрезентації нації, способом артикуляції ширших суспільних, культурних і політичних ідей та нагодою демонстрації досягнень різних груп. </p>
  <p>У другій половині ХІХ ст. у Габсбурзькій імперії популярними стають «Cоколи», створені за зразком ні­мецьких гімнастичних товариств (Turverain). Можна стверджувати, що «Cоколи» були ключовою орга­нізацією у модерному фізичному вихованні слов’янських народів. Перші сокільські товариства створили чехи 1862 р. за ініціативи Мирослава Тирша. Невдовзі сокільський рух активно поширюється серед інших слов’янських народів – словенців, хорватів, сербів, македонців, поляків, українців. </p>
  <p>У Галичині спочатку постало польське сокільське товариство, яке у 1867–1884 рр. залишалось єдиним у Львові, знаним тоді як Lwów ta Lemberg. З 1884 р. розвинулася мережа у цілій Галичині. Перше ма­сове зібрання «Соколів» («Sokolów») – злет – відбулося 1892 р. у Львові. Кількість членів організації швидко зростала. Якщо 1893 р. налічувалося 45 товариств (5 640 членів), які об’єднувалися у «Związek Polskich Gimnastycznych Towarzystw Sokolich» («Союз польських сокільських гімнастичних товариств») в Австро-Угорській імперії, то 1914 р. діяло 261 товариство (близько 30 000 членів). </p>
  <p>Австрійські українці заснували свою сокільську організацію у 1894 р., взявши за основу статут чеського «Сокола». Головними ініціаторами були Василь Нагірний і Володимир Лаврівський. Масового характеру організація набула за часів керівництва Івана Боберського у 1908–1914 рр. Станом на 1914 р. вона на­раховувала 70 000 членів, які належали до 974 філій, що діяли по всій Східній Галичині. </p>
  <p>Основу діяльності товариств становила гімнастика – виконання вільних вправ і вправ з приладами (снарядами) – з палицею, списом тощо. Національні особливості проявлялися у використанні власних приладів. Наприклад, українці виконували вправи з топірцем, хоруговцями (прапорами), вінком, хус­тиною та рушником. Популярними серед всіх «Соколів» були так звані вежі – гімнастичні фігури, що їх формували спортсмени. Окрім вправляння у гімнастиці і спорті, поширювалося мандрівництво і пожеж­на справа. «Соколи» утворювали музичні й театральні гуртки, організовували концерти, вечорниці, покази вистав. Найпопулярнішою практикою було проведення локальних і загальнокрайових масових свят та з’їздів (злетів – у поляків, здвигів – в українців). </p>
  <p>Як і в інших сокільських товариствах, діяльність польських і українських «Соколів» обрамлювала на­ціональна риторика, а гімнастично-спортивна складова поєднувалася з культурними, освітніми і пара­мілітарними практиками. </p>
  <p>Напередодні війни польські й українські спортивно-гімнастичні товариства стали платформою для виникнення парамілітарних формацій Українських січових стрільців, польської організації «Związek Strzełecki» (Стрілецький союз) і воєнної агітації.</p>
  <h4>«Мускулястий юдаїзм» </h4>


  <figure class="second">
    <img src="/img/part/the-sokol-societies/img-2.jpg" alt="img" title="«Мускулястий юдаїзм»"/>
    <figcaption>«Мускулястий юдаїзм»</figcaption>
  </figure>

  <p>У традиційній єврейській культурі фізична вправність і спорт мало цінувалися. Фізичні вправи розглядали­ся як goim naches (розваги гоїв). Натомість цінувалася вченість і знання Талмуду. Ідеалом чоловічої краси був учень єшиви (yeshiva bocher), який з наймолодшого віку «штудіював» книги. У літературі, мистецтві і популярній культурі витворився ідеал делікатного і вченого чоловіка. </p>
  <p>Найбільшу роль у зміні погляду на чоловіче тіло відіграв сіонізм, який став однією з ідеологій націоналізму у Європі на зламі ХІХ–ХХ ст. Ідеологія держав-націй супроводжувалася виключенням меншин, у стосунку до єврейських спільнот – антисемітизмом. Сіоністичний рух пропонував не лише ідею створення ізраїль­ської держави у Палестині, але і нові зразки єврейської маскулінності. Творення «нового єврея», фізично і морально здорового, мало сприяти загальній регенерації, відродженню нації, а також акумулювати сили для побудови незалежної держави. </p>
  <p>Ідейним засновником національної єврейської гімнастики був Макс Нордау, один із співорганізаторів сі­оністичного руху. На конгресах Всесвітньої сіоністичної організації у Базелі 1898 і 1901 років Нордау ви­голосив промови про історичну важливість формування «нового єврейства» на принципах так званого «мускулястого юдаїзму». Напротивагу антисемітській пропаганді, де євреї зображувалися виснаженими і слабкими, повинен був постати новий образ єврея, прототипом якого став Бар Кохба – герой єврей­ського визвольного руху римської доби. Саме його ім’я стало назвою першого єврейського гімнастичного товариства, заснованого у Берліні 1898 р. За зразком німецьких гімнастичних товариств (Turnverein) і слов’янських «Соколів» виникає мережа товариств «Маккабі». У Галичині осередками гімнастичного руху були Львів і Краків. Напередодні Першої світової війни у Галичині існувало 27 єврейських клубів, у яких налічувалося 2776 членів. </p>



        </article>
      </div>
    </div>

    <!-- Scripts -->
    <script defer="defer"  src="/js/vendor/jquery-2.0.0.js"></script><script defer="defer"  src="/js/vendor/jquery.nicescroll.js"></script><script defer="defer"  src="/js/vendor/bootstrap-modal.js"></script><script defer="defer"  src="/js/vendor/bootstrap-modalmanager.js"></script><script defer="defer"  src="/js/vendor/ResponsiveSlides.js"></script><script defer="defer"  src="/js/vendor/history.js"></script><script defer="defer"  src="/js/lib/util.js"></script><script defer="defer"  src="/js/lib/resizer.js"></script><script defer="defer"  src="/js/lib/scroller.js"></script><script defer="defer"  src="/js/lib/nav.js"></script><script defer="defer"  src="/js/app.js"></script>
  </body>
</html>
